# Ters mülakat

Bu, teknik bir iş adayı için ilgi çekici olabilecek soruların bir listesidir. Konular sıralı değildir ve birçoğu verilen pozisyon veya iş tipi için geçerli olmayabilir. Bu, daha fazla görmek istediğim şeyleri ve kaçınmak istediğim tehlike işaretlerini içerecek şekilde zaman içinde büyüyen benim kişisel soru listem olarak başladı. Ayrıca, mülakat yaptığım kişilerce ne kadar az soru sorulduğunu fark ettim ve bunların kaçırılmış fırsatlar olduğunu düşünüyorum.

Eğer siz burada listelenmeyen bir şey sorduysanız, lütfen bir PR ile gönderin.

Çeviriler:

- [Arapça](https://github.com/sherifsaleh/reverse-interview/blob/master/translations/ARABIC.md)
- [Katalanca](https://github.com/viraptor/reverse-interview/blob/master/translations/CATALAN.md)
- Çince [Basitleştirilmiş](https://github.com/yifeikong/reverse-interview-zh) / [Geleneksel](https://github.com/NeroCube/reverse-interview-zh-tw/blob/master/README.md)
- [İngilizce](https://github.com/viraptor/reverse-interview/blob/master/README.md)
- [Fransızca](https://github.com/viraptor/reverse-interview/blob/master/translations/FRENCH.md)
- [Almanca](https://github.com/viraptor/reverse-interview/blob/master/translations/GERMAN.md)
- [Hintçe](https://github.com/hraverkar/reverse-interview/blob/master/translations/Hindi.md)
- [Endonezyaca](https://github.com/viraptor/reverse-interview/blob/master/translations/INDONESIAN.md)
- [İtalyanca](https://github.com/viraptor/reverse-interview/blob/master/translations/ITALIAN.md)
- [Japonca](https://github.com/viraptor/reverse-interview/blob/master/translations/JAPANESE.md)
- [Korece](https://github.com/JaeYeopHan/Interview_Question_for_Beginner/blob/master/Reverse_Interview/README.md)
- [Farsça](https://github.com/Kaaveh/reverse-interview/blob/master/translations/PERSIAN.md)
- [Lehçe](https://github.com/viraptor/reverse-interview/blob/master/translations/POLISH.md)
- [Portekizce (Brezilya Dili)](https://github.com/viraptor/reverse-interview/blob/master/translations/pt-BR.md)
- [Rusça](https://github.com/kix/reverse-interview/blob/master/README.md)
- Sırpça [Latin](https://github.com/viraptor/reverse-interview/blob/master/translations/SERBIAN-Latin.md) / [Kiril](https://github.com/viraptor/reverse-interview/blob/master/translations/SERBIAN-Cyrillic.md)
- [İspanyolca](https://github.com/felHR85/Entrevista-inversa/blob/master/README.md)
- [Vietnamca](https://github.com/tuannh99/reverse-interview/blob/master/README.md)
- [Bulgarca](https://github.com/viraptor/reverse-interview/blob/master/translations/BULGARIAN-Cyrillic.md)
- [Flemenkçe](https://github.com/viraptor/reverse-interview/blob/master/translations/DUTCH.md)


## Beklenen Kullanım

- Hangi soruların sizin için özellikle ilgi çekici olduğunu kontrol edin
- Çevrimiçi olarak hangi cevapları bulabileceğinizi kontrol edin
- Aksi takdirde sorun

Kesinlikle listedeki her şeyi sormaya çalışmayın. (Mülakat yapan kişinin zamanına saygı duyun ve eğer daha önce yayınlamışlarsa cevapları kendi başınıza bularak inisiyatif gösterin)

İşlerin değişken olma eğiliminde olduğunu, yeniden yapılandırmaların sıkça gerçekleştiğini hatırlayın. Bir hata takip sistemine sahip olmak hata idare etmeyi verimli yapmaz ve CI/CD teslim sürenizin mutlaka kısa olduğu anlamına gelmez.

# Rol

- Mesai planı/programı nedir? (mesaiye kalma ve çağrılma ücreti ne kadar?)
- Normal bir günde yapacağım işler neler?
- Takımın kıdemsiz/kıdemli dengesi nasıl? (ve bunu değiştirmek için planlar var mı?)
- İşe alım ve işe alıştırma neye benziyor?
- Bireysel geliştiricilerin karar vermede ne kadar özgürlüğü var?
- Beklenen/esas çalışma saatleri nelerdir?
- Bu rol için başarı tanımınız nedir?
- Benim uygulamam hakkında endişeleriniz var mı?
- En çok birlikte çalışacağım kişiden bahseder misiniz?
- Benim yöneticimin ve onun yöneticisinin nasıl bir yönetim şekli var? (mikrodan makroya)

# Teknik

- Şirkette kullanılan genel yığınlar nelerdir?
- Kaynak kontrolünü nasıl kullanıyorsunuz?
- Kodu nasıl test ediyorsunuz?
- Hataları nasıl takip ediyorsunuz?
- Değişiklikleri nasıl entegre ediyorsunuz ve uyguluyorsunuz? CI/CD mi?
- Altyapı kurulumunuz sürüm kontrolü altında / kod olarak mevcut mu?
- Planlama aşamasından işi bitirmeye kadarki iş akışınız nedir?
- Felaket kurtarma için nasıl hazırlanırsınız?
- Standartlaştırılmış bir geliştirme ortamınız var mı? Zorunlu mu?
- Ürün için yeni bir yerel test ortamınıne kadar hızlı kurabilirsiniz? (dakikalar/saatler/günler)
- Koddaki veya bağımlılıklardaki güvenlik sorunlarına ne kadar hızlı cevap verebilirsiniz?
- Tüm geliştiricilerin bilgisayarlarına yerel yönetici erişimine izin veriliyor mu?
- Teknik prensiplerinizden veya vizyonunuzdan bahsedin.
- Kodunuz için bir geliştirici dokümantasyonu var mı? Müşteriler için ayrı dokümantasyonunuz var mı?
- Statik kod analizi kullanıyor musunuz?
- İç / dış yapıları nasıl yönetiyorsunuz?
- Bağımlılıkları nasıl yönetiyorsunuz?

# Takım

- İşler nasıl organize edilir?
- Ekip içi iletişim genelde nasıl yürür?
- Proje organizasyonu için bir araç kullanıyor musunuz? Varsa tecrübeleriniz nelerdir?
- Fikir farklılıkları nasıl çözülür?
- Öncelikleri / programı kim ayarlar?
- Geri itme(pushback)'den sonra ne olur? ("bu, öngörülen zamanda yapılamaz")
- Takım, bir sürüm hedefini ıskalarsa neler olur?
- Her hafta ne tür toplantılar oluyor?
- Ürün / hizmet programı nasıldır? (n-haftalık sürümler / sürekli dağıtım / çoklu sürüm akışları / ...)
- Üretim olaylarından sonra neler olur? Kusursuz bir analiz kültürü var mı?
- Ekibin karşılaştığı, henüz çözemediğiniz zorluklar nelerdir?
- İlerlemeyi nasıl takip ediyorsunuz?
- Beklenti ve hedefleriniz nasıl belirlenir, ve kim bu belirlemeyi yapar?
- Burada kod gözden geçirme neye benzer?
- Bu takımdaki tipik bir sprint nasıl olur?
- Teknik ve işletme hedeflerini nasıl dengeliyorsunuz?

# Olası Çalışma Arkadaşlarınız

- Geliştiriciler kimlerden bir şeyler öğrenir?
- Orada çalışmakla ilgili en çok neyi seviyorsun?
- En az neyi seviyorsun?
- Yapabilseydin neyi değiştirirdin?
- En uzun süredir orada olan takım üyesi ne zamandır orada?

# Şirket

- Konferans/Gezi için herhangi bir bütçe var mı ve varsa kullanmak için kurallar neler?
- Terfi süreci nasıldır? Gereksinimler / beklentiler nasıl iletilir?
- Performans inceleme süreci nasıldır?
- Teknik ve idari kariyer yolları için bir ayrım var mı?
- İşe alımlarda çeşitliliğin durumu nedir?
- Şirket genelinde öğrenim için e-kitap abonelikleri, veya çevrimiçi kurslar gibi mevcut kaynaklar var mı?
- Sertifika almak için bir bütçe var mı?
- Olgunluk aşaması nedir? (early finding direction / feature work / bakım / ...)
- FOSS (özgür ve açık kaynak yazılımı) projelere katkıda bulunabilir miyim? Herhangi bir onay gerekli mi?
- İmzalamam istenen rekabet etmeme veya gizlilik anlaşmaları var mı?
- Gelecek 5/10 yıl içinde şirketi nerede görüyorsunuz?
- Şirket kültüründeki boşlukların neler olduğunu düşünüyorsunuz?
- Temiz kod (clean code) buradaki geliştiricilerin büyük çoğunluğu için ne ifade ediyor?
- En son ne zaman birisinin burada büyüdüğünü fark ettiniz ve ne şekilde büyüdüler?
- Burada başarılı olmak ne anlama gelir, ve başarıyı nasıl ölçersiniz?
- İş-hayat dengesi burada ne anlama gelir?

# Çelişki

- Fikir farklılıkları nasıl çözülür?
- Geri itme(pushback)'den sonra ne olur? ("bu, öngörülen zamanda yapılamaz")
- Takım baskı altında kaldığında ve kapasiteleri / hızları üzerinde çalışmaya karar verdiğinde ne olur?
- Birisi süreç / teknoloji / vb alanlardaki iyileştirme alanlarını tanımlarsa ne olur?
- Bir mühendis veya ekibin performansı ve yönetimin beklentileri arasında bir boşluk olduğunda ne olur?
- Bana toksik bir durumu ve şirketin bununla nasıl başa çıktığını anlatabilir misiniz?

# İş

- Kar elde ediyor musunuz?
- Eğer kar elde etmiyorsanız, kara geçişiniz ne kadar sürecek?
- Fonlama nereden geliyor ve üst düzey planı / yönü kim etkiliyor?
- Nasıl para kazanıyorsunuz?
- Daha fazla para kazanmanızı engelleyen nedir?
- Önümüzdeki 1 yıl için şirketin büyüme planı nedir? 5 yıl için nedir?
- Karşılaştığınız en büyük zorluklar nelerdir?
- Rekabet avantajınız olarak neler tanımlarsınız?

# Uzaktan Çalışma

- Uzaktan çalışanların ofis çalışanlarına oranı nedir?
- Şirket donanım sağlıyor mu ve yenileme programı nedir?
- "Kendi Cihazını Getir" ([BYOD])(https://en.wikipedia.org/wiki/Bring_your_own_device) hakkında ne düşünüyorsun? Zaten bununla ilgili bir politika var mı?
- Şirket aracılığıyla ekstra aksesuar / mobilya satın almak mümkün mü? Bunlar için bütçe var mı?
- Ortak çalışma alanı veya internet erişimi için bütçe var mı?
- Ofis ziyaretlerinin ne sıklıkla yapılması bekleniyor?
- Ofis toplantı odaları video konferans görüşmeleri için her zaman hazır mı?

# Ofis Çalışması

- Ofis yerleşimi nasıl? (Açık plan / kübikler / ofisler)
- Yeni takımıma yakın destek / pazarlama / çağrı ekibi var mı?

# Kapsamlı

- En iyi nedir ve bu rolde / ekipte / şirkette çalışmanın en kötü yönü nedir?

# Tazminat

- İkramiye planınız varsa, ikramiyeler nasıl hesaplanır ?
- İkramiye planınız varsa, son birkaç yıldaki tipik ikramiye yüzdeleri neydi?
- 401k(Amerika'daki bir emeklilik planı) veya başka bir emeklilik planınız var mı? Eğer varsa, katkıları planlamak için bir şirket eşleşmesi var mı?
- Sağlık yardımları var mı ve varsa, ne zaman başlıyor?

# Çalışılmayan Saatler

- Ne kadar ücretli izin verilir?
- Hastalık ve seyahat zamanı ayrı mı yoksa aynı havuzdan mı geliyor?
- İzinler tahakkuk edilmeden önce seyahate çıkabilir miyim? (ücretli izin dengesinde eksiye düşme)
- Ücretli izin iptali politikası nedir?
- Doğum/Ebeveyn izni politikası nedir?
- Ücretsiz izin politikası nedir?

# Diğer Kaynaklar

- [Joel Test](https://www.joelonsoftware.com/2000/08/09/the-joel-test-12-steps-to-better-code/)'te sorularınız için daha fazla ilham bulabilirsiniz

# Lisans

[![Creative Commons License](https://i.creativecommons.org/l/by-sa/4.0/88x31.png)](https://creativecommons.org/licenses/by-sa/4.0/)

Bu çalışma [Creative Commons Attribution-ShareAlike 4.0 International License](https://creativecommons.org/licenses/by-sa/4.0/) altında lisanslanmıştır.
