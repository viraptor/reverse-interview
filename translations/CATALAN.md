# Entrevista inversa

Aquest és un llistat de preguntes que poden ser d'interès durant una entrevista de feina per aquells candidats que optin a una oferta de feina relacionada amb el sector tecnològic.
Les següents preguntes no segueixen un ordre concret i algunes d'aquestes podrien no ser aplicables a una determinada oferta o lloc de treball.
Això va començar com una llista personal de preguntes que ha anat creixent amb el temps. Inclou tant preguntes que m'agradaria trobar-me com aquelles que voldria evitar.
També m'he adonat que els candidats que he entrevistat feien poques preguntes i crec que val molt la pena que aprofitin l'oportunitat per fer preguntes.

Si alguna vegada has fet alguna pregunta que no apareix en aquesta llista, inclou-la mitjançant un PR.

Traduccions:

- Chinese [Simplified](https://github.com/yifeikong/reverse-interview-zh) / [Traditional](https://github.com/NeroCube/reverse-interview-zh-tw/blob/master/README.md)
- [French](https://github.com/viraptor/reverse-interview/blob/master/translations/FRENCH.md)
- [Korean](https://github.com/JaeYeopHan/Interview_Question_for_Beginner/blob/master/Reverse_Interview/README.md)
- [Portuguese (Brazilian)](https://github.com/viraptor/reverse-interview/blob/master/translations/pt-BR.md)
- [Russian](https://github.com/kix/reverse-interview/blob/master/README.md)
- [Spanish](https://github.com/felHR85/Entrevista-inversa/blob/master/README.md)
- [Catalan](https://github.com/viraptor/reverse-interview/blob/master/translations/CATALAN.md)
- [Dutch](https://github.com/viraptor/reverse-interview/blob/master/translations/DUTCH.md)

## Com utilitzar aquesta llista

- Comprova quines preguntes són del teu interès.
- Comprova quines poden ser les possibles respostes. Cerca-les per internet.
- Altrament pregunta.

En cap cas facis totes les preguntes d'aquesta llista durant una entrevista.

Tingues en compte que els interessos d'una empresa poden canviar amb el temps, de la mateixa manera que també pot canviar-ne l'estructura organitzativa. Tenir un sistema de gestió d'incidències no vol dir que aquestes es gestionin de manera eficient. Emprar CI/CD (integració contínua/desplegament continu) tampoc vol dir que necessàriament les entregues hagin de ser ràpides.

# El rol

- Com gestioneu i planifiqueu els horaris de les guàrdies?
- Quines són les tasques que hauré de fer diàriament?
- Quina és la proporció de perfils júnior i sènior de l'equip? (hi ha algun pla per canviar-ho)
- Com és el procés d'incorporació?
- Quin és el balanç entre independència en l'execució de tasques lliurement vs. fer tasques d'una llista?
- Quina és la quantitat d'hores productives que s'espera que faci?
- Quina és la definició d'èxit per a aquest lloc de treball?

# Tecnologia

- Quin és l'stack tecnològic habitual de l'empresa?
- Com utilitzeu el sistema de control de versions?
- Com testegeu el vostre codi?
- Com gestioneu i feu el seguiment dels bugs?
- Com feu la integració i el desplegament dels canvis? Empreu CI/CD?
- Empreu algun sistema de control de versions per a la configuració de la vostra plataforma? La configuració està disponible en forma de codi font?
- Quin és el flux de treball des de la planificació d'una tasca fins a la seva finalització?
- Quin pla d'actuació/restauració seguiu en cas de desastre?
- Empreu algun estàndard de desenvolupament en concret? N'és obligatori l'ús?
- Amb quina celeritat prepareu els entorns de desenvolupament locals per als vostres productes/projectes? (minuts/hores/dies)
- Amb quina celeritat doneu resposta a un problema de seguretat detectat al codi o en una dependència?
- Els desenvolupadors tenen accés d'administrador als seus ordinadors?  

# L'equip

- Com s'organitza la feina dins de l'equip?
- Com us comuniqueu normalment dins d'un equip i entre equips?
- Com gestioneu/resoleu les diferències d'opinió?
- Qui marca les prioritats/planificació/agenda?
- Què passa quan no es pot finalitzar un projecte/tasca en el temps planificat?
- Quin tipus de reunions feu al llarg de cada setmana?
- Quina és l'agenda d'un producte o servei? (feu entregues setmanals / desplegaments continus / múltiples fils de desplegament)
- Què passa després de produir-se una incidència en l'entorn de producció? Hi ha cultura d'anàlisi de la situació sense buscar culpables?
- Quins són els reptes que té ara mateix l'equip i que encara cal resoldre?

# Els teus possibles companys de treball

- Què és el que més t'agrada de treballar aquí?
- Què és el que menys t'agrada?
- Quines coses canviaries si poguessis fer-ho?
- Quant de temps porta treballant aquí el company més vetarà?

# L'empresa

- Disposeu d'algun pressupost per a conferències o viatges? Quines són les normes per utilitzar-lo?
- Quin és el procés de promoció dins de l'empresa? De quina manera comuniqueu les expectatives als treballadors?
- Hi ha trajectòries professionals tant per a la part de gestió com per a la part de tecnologia?
- Quina es la política actual sobre la diversitat en les contractacions?
- Disposeu de recursos per a la formació dels treballadors? (per exemple, subscripcions, llibres o cursos online)
- Disposeu d'algun pressupost per tal que els treballadors puguin obtenir certificacions?
- En quin estat de maduresa es troba l'empresa?
- Puc contribuir amb projectes de codi obert? Fa falta alguna aprovació per fer-ho?
- Hi ha acords de no competència o de no revelació de secrets que hauré de signar?
- Quines creieu que són les mancances de la vostra cultura d'empresa?
- Podeu explicar alguna història que hagueu viscut de situació laboral tòxica? Com l'heu gestionat?

# El negoci

- L'empresa és rendible?
- Si no ho és, quin marge té l'empresa per arribar a ser-ho?
- Quina és la vostra font de finançament i qui ho gestiona al nivell més alt?
- Com guanyeu diners?
- Quin és el vostre avantatge competitiu?

# Treball en remot

- Quina és la proporció de treballadors a l'oficina i treballadors en remot?
- L'empresa proporciona el hardware necessari per treballar? Amb quina freqüència s'actualitza?
- Es poden comprar accessoris/mobiliari d'oficina a través de l'empresa? Hi ha pressupost per a això?
- Hi ha pressupost per espais de co-working o accés a internet?
- Cada quan és necessari visitar l'oficina?
- Les sales de reunions estan preparades per poder realitzar videoconferències?

# L'oficina

- Quina és la distribució de l'oficina? (espai obert/cubicles/despatxos)
- Hi ha equip de suport/marketing a prop del meu equip?

# Compensacions

- Hi ha algun sistema de bonificacions. Si n'hi ha, com es determina?
- Si hi ha algun sistema de bonificacions, quins han sigut els percentatges de bonificació dels anys anteriors?
- Hi ha plans de pensió/jubilació?

# Vacances

- Quants dies de vacances pagades ofereix l'empresa?
- Els dies de permís per malaltia van separats o s'inclouen dins del mateix paquet de les vacances?
- Puc emprar els dies de vacances abans del que em pertoquen? En aquest cas es podria donar el cas de tenir un balanç negatiu en dies de vacances?
- Quina és la política de l'empresa sobre dies de vacances acumulats d'anys anteriors?
- Quina és la política de l'empresa sobre les baixes per maternitat/paternitat?
- Quina és la política de l'empresa sobre les vacances no pagades?

# Altres recursos

- Cerca més inspiració per a noves preguntes a [Joel Test](https://www.joelonsoftware.com/2000/08/09/the-joel-test-12-steps-to-better-code/)

# Llicència

[![Creative Commons License](https://i.creativecommons.org/l/by-sa/4.0/88x31.png)](https://creativecommons.org/licenses/by-sa/4.0/)

This work is licensed under a [Creative Commons Attribution-ShareAlike 4.0 International License](https://creativecommons.org/licenses/by-sa/4.0/).
