# Зворотне інтерв'ю

Це перелік питань, які можуть бути цікаві кандидату на технічну вакансію.
Питання не впорядковані, і багато з них можуть не стосуватися певної посади чи типу роботи.
Це було розпочато як мій особистий список запитань, який з часом виріс. Він включає, як і ті речі, яких я хотів би бачити більше, так і «червоні прапорці», яких я хотів би уникнути.
Я також помітив, як мало питань ставили люди, у яких я брав інтервʼю, і я вважаю, що це були втрачені можливості.

Якщо на інтервʼю ви питали про щось, чого нема в цьому списку — надішліть PR і ми розширимо його.


## Очікуване використання

- Виберіть питання, що вас цікавлять
- Самостійно пошукайте відповіді на них в Інтернеті
- Поставте питання, що залишилися без відповіді, під час інтервʼю

Безумовно, не намагайтеся запитати всі питання зі списку. (Поважайте час інтервʼюера та проявляйте ініціативу, шукаючи вже опубліковані відповіді самостійно)

Пам'ятайте, що речі, як правило, плинні й реорганізації відбуваються достатньо часто.
Наявність системи відстеження помилок не робить обробки помилок ефективним, а наявність CI/CD не означає, що час доставлення продукту користувачу обовʼязково короткий.

## Роль

- Чи є у вас план/розклад чергувань? Яка оплата за чергування та виклик?
- Які задачі мені буде потрібно виконувати під час типового робочого дня?
- Чи є переді мною якісь конкретні цілі?
- Який баланс новачків/досвідчених інженерів в команді (і чи плануються зміни)?
- Як виглядає процес адаптації/занурення у проєкт?
- Яку свободу прийняття рішень має розробник?
- Який очікуваний/основний робочий час?
- Яке ваше визначення успіху для цієї ролі?
- Що ви очікуєте від мене за перший 1 місяць (3 місяці)?
- Як ви будете оцінювати результативність моєї роботи після закінчення випробувального терміну?
- Як буде виглядати мій типовий робочий день/тиждень?
- Чи є у вас якісь занепокоєння/сумніви щодо моєї кандидатури?
- Розкажіть мені про тих, з ким я буду працювати найтісніше?
- Який стиль управління у мого безпосереднього керівника та його керівника (від мікро- до макро-)?
- Як я можу розвиватися у своїй новій ролі / які можливості пропонуються?

## Технології

- Який технічний стек використовується на проєкті?
- Як ви використовуєте систему контролю версій?
- Як ви тестуєте код?
- Як ви відстежуєте помилки?
- Як ви контролюєте проєкти?
- Як ви інтегруєте та розгортаєте зміни? Це CI/CD?
- Чи знаходиться конфігурація вашої інфраструктури під версійним контролем / доступна у вигляді коду?
- Який робочий шлях задачі від планування до завершення?
- Як ви готуєтеся до аварійного відновлення?
- Чи є у вас стандартизоване середовище розробки? Чи обовʼязкове воно?
- Як швидко ви можете налаштувати нове локальне тестове середовище для продукту (хвилини/години/дні)?
- Як швидко ви можете реагувати на проблеми безпеки в коді чи залежностях?
- Чи всім розробникам дозволено мати доступ локального адміністратора до своїх компʼютерів?
- Які ваші технічні принципи чи бачення?
- Чи є у вас документація розробника для вашого коду? Чи є у вас окрема документація для клієнтів?
- Чи є у вас документація/дизайн високого рівня (діаграми звʼязків сутностей, схема бази даних)?
- Чи використовуєте ви статичний аналіз коду?
- Як ви керуєте внутрішніми/зовнішніми артефактами?
- Як ви керуєте залежностями?

## Команда

- Як організована робота команди?
- Як зазвичай відбувається внутрішнє/міжгромадне спілкування?
- Чи використовуєте ви якісь інструменти для організації проєкту? Який у вас досвід роботи з ними?
- Як вирішуються розбіжності у поглядах?
- Хто встановлює пріоритети/розклад?
- Що відбувається після відмови (коли «це неможливо зробити в запланований час»)?
- Що станеться, якщо команда не досягне мети випуску?
- Які типові зустрічі відбуваються протягом тижня?
- Чи буде регулярна зустріч 1-на-1 з моїм керівником?
- Який розклад продуктів/послуг (n-тижневих випусків / безперервне розгортання / кілька потоків випусків / ...)?
- Що відбувається після інцидентів на виробництві? Чи є у вас практика аналізу інцидентів?
- З якими поточними проблемами стикається команда? Які проблеми вам ще належить вирішити?
- Як ви відстежуєте прогрес команди?
- Як встановлюються очікування та цілі, і хто їх ставить?
- Як виглядає процес перевірки/рецензування коду?
- Як виглядає типовий спринт цієї команди?
- Як ви збалансовуєте технічні та бізнес-цілі?
- Як ви ділитеся знаннями?
- Наскільки великі команди, що залучені до проєкту?

## Потенційні колеги

- У кого вчаться розробники?
- Що вам найбільше подобається на проєкті?
- Що вам найменше подобається?
- Що б ви змінили, якби могли?
- Як довго працював найбільший старожил команди?
- Якщо це невелика команда, чи був досвід конфліктних особистостей, і як з цим боролися?

## Компанія

- Чому компанія приймає на роботу (зростання продукту / новий продукт / коливання / ...)?
- Чи є у вас бюджет на конференції/подорожі та які правила його використання?
- Який процес просування по кар'єрних сходах? Як повідомляються вимоги/очікування?
- Як виглядає процес перегляду відповідності інженера посаді, що він займає?
- Чи розділені карʼєрні шляхи для технічних спеціалістів та менеджерів?
- Чи є доступні для всієї компанії ресурси для навчання, як-от підписка на електронні книги або онлайн-курси?
- Чи є у вас бюджет для отримання сертифікатів?
- На якій стадії наразі знаходиться проєкт? (рання, визначення напряму / розширення функціональності / технічна підтримка /...)
- Чи можу я робити внесок у проєкти з відкритим вихідним кодом? Чи потрібні для цього додаткові погодження?
- Чи є у вас якісь договори про не конкуренцію чи не розголошення, що мені буде потрібно підписати?
- Якою ви бачите свою компанію через 5/10 років?
- Що, більшість ваших розробників, розуміють під поняттям «чистий код»?
- Коли в останній раз ви дізнавалися про чийсь кар'єрний ріст в цій компанії і як саме він відбувався?
- Що означає бути успішним тут і як ви оцінюєте успіх?
- Чи є у вас спортивні команди, заходи для побудови/зміцнення команди?
- Чи проводяться у вас внутрішні хакатони?
- Чи підтримує компанія проєкти з відкритим вихідним кодом?
- Які соціальні заходи проводить команда/компанія і чи всі їх відвідують?
- Чому компанія вирішила найняти стороннього працівника, а не просувати внутрішнього співробітника?

## Соціальні питання

- Який у вас статус/погляд щодо наймання співробітників з різноманітним досвідом?
- Які, на вашу думку, є прогалини в корпоративній культурі? Що значить корпоративна культура тут?
- Що тут означає баланс роботи та особистого життя?
- Чи має компанія свою позицію щодо зміни клімату?

## Конфлікти

- Як розвʼязуються розбіжності у поглядах?
- Що відбувається після відмови (коли «це неможливо зробити в запланований час»)?
- Що відбувається, коли команда перебуває під тиском і має працювати над своїми можливостями/швидкістю?
- Що відбувається, коли хтось пропонує спосіб вдосконалення процесу/технології тощо?
- Що відбувається, коли існує розрив між очікуваннями керівництва та продуктивністю інженера чи команди?
- Чи могли б ви розповісти мені історію про токсичну ситуацію та як компанія впоралася з нею?

## Бізнес

- Ви прибуткові? Якщо ні, то як довго ви вже працюєте?
- Звідки береться фінансування і хто впливає на визначення загального плану/напрямку?
- Як ви заробляєте гроші?
- Що вам заважає заробляти більше грошей?
- Який план розвитку компанії на наступний рік? 5 років?
- Які великі виклики ви бачите на майбутнє?
- Що ви вважаєте своєю конкурентною перевагою?

## Віддалена робота

- Яке співвідношення віддалених працівників і офісних працівників?
- Чи надає компанія обладнання та який графік його оновлення?
- Як ви ставитеся до [BYOD](https://www.wikiwand.com/uk/Bring_your_own_device)? Чи є вже якась політика щодо цього?
- Чи можна придбати додаткові аксесуари/меблі через компанію? Чи є на це бюджет?
- Чи є бюджет на co-working, чи доступ до Інтернету?
- Як часто очікуються візити до офісу?
- Чи завжди конференц-зали офісу підготовлені до відеоконференцій?

## Планування офісу

- Яке планування офісу (відкрите планування / «кубики» / окремі кабінети)?
- Чи є служба підтримки / маркетингу / інша команда, що повʼязана із частими дзвінками, поруч із моєю новою командою?

## Загальні питання

- Що найкраще, а що найгірше у роботі в цій ролі / команді / компанії?
- Що спонукало вас погодитись працювати в цій компанії?
- Що тримає вас в цій компанії?

## Компенсація

- Якщо у вас є бонусна схема, то як визначаються бонуси?
- Якщо у вас є бонусна схема, то якими були типові відсотки бонусів за останні кілька років?
- У вас є «401 тис.» або інший пенсійний план? Якщо так, чи покриває компанія додаткові внески плану?
- Чи є медичні пільги і якщо так, то коли ними можна починати користуватися?
- Чи оплачує компанія переїзди в іншу країну/офіс?

## Відгули, лікарняний, відпустка

- Скільки оплачуваних лікарняних/відпустки пропонується компанією?
- Час хвороби та час відпустки розділені чи вони належать до одного пулу?
- Чи можу я використати час відпустки до того, як він буде накопичений, що фактично призведе до негативного балансу лікарняних/відпусток?
- Яка політика пролонгації існує для лікарняного чи відпустки?
- Яка політика щодо відпустки по догляду за дитиною?
- Яка політика щодо неоплачуваних відпусток?
- Яка політика щодо річної відпустки?

## Інші джерела

Знайдіть більше натхнення для запитань у:

- [The Joel Test: 12 Steps to Better Code](https://www.joelonsoftware.com/2000/08/09/the-joel-test-12-steps-to-better-code/) by Joel Spolsky
- [Questions I'm asking in interviews](https://jvns.ca/blog/2013/12/30/questions-im-asking-in-interviews/) by Julia Evans
- [Curated list of salary negotiation advices](https://github.com/petermekhaeil/salary-negotiating) by Peter Mekhaeil

## Ліцензія

[![Creative Commons License](https://i.creativecommons.org/l/by-sa/4.0/88x31.png)](https://creativecommons.org/licenses/by-sa/4.0/)

Цей матеріал ліцензовано за міжнародною ліцензією [Creative Commons Attribution-ShareAlike 4.0 International License](https://creativecommons.org/licenses/by-sa/4.0/).
