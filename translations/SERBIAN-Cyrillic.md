# Обрнути интервју

Ово је листа питања која могу бити интересантна људима који се пријављују за посао у сектору информационих технологија (ИТ).
Питања нису поређана по важности. Може се десити да многа од њих нису значајна за одређену позицију или врсту посла.
Листа је настала као лична листа питања и затим је расла временом тако да сада садржи и нешто чега бих желео да има више и упозоравајуће знакове које бих желео да избегнем.
Такође сам приметио да људи које сам интервјуисао за посао постављају јако мало питања. Мислим да је то за њих пропуштена прилика.

Уколико имаш своја питања која нису поменута овде, пошаљи ми pull request.


## Очекивана употреба ове листе

- Провери која питања су важна или занимљива за тебе
- Провери које одговоре можеш наћи онлине (пре интервјуа)
- У супротном, питај на интервјуу

Немој покушавати да питаш сва питања са ове листе. (Поштуј време саговорника и покажи иницијативу тако што ћеш сам пронаћи неке одговоре)

Имај на уму да се ствари мењају, реорганизовање се често дешава.
Ако фирма има систем за праћење багова, то не значи да је њихово решавање ефикасно. CI/CD не значи да је време до инсталације или деплоyмента кратко.

## Позиција

- Какав је план или распоред за дежурства (on-call)? (колико се плаћа за дежурство без интервенције а колико за дежурство са интервенцијом)
- На којим задацима бих радио у једном уобичајеном дану?
- Да ли постоје циљеви специфични за мене?
- Који је однос јуниора и сениора у тиму? (и да ли постоје планови да се тај однос измени)
- Како изгледа увођење у посао (onboarding)?
- Колико слободе имају програмери приликом доношења одлука?
- Које је радно време (очекивано и "core")?
- Како изгледа успех на овој позицији?
- Шта очекујете да постигнем у првих месец дана (или у прва три месеца)?
- Како ћете да оцените моје перформансе на крају периода пробног рада?
- Како изгледа типичан дан / типична недеља на овој позицији?
- Да ли имате неке дилеме у вези са мојом апликацијом за ову позицију?
- Ко ће ми бити најближи сарадници?
- Који стил управљања (менаџмента) имају мој непосредни менаџер и његов менаџер?
- Које прилике ћу имати да се развијам на датој позицији?

## Технологија

- Који tech stack се користи у фирми?
- Како користите сорс контролу?
- Како тестирате код?
- Како пратите багове?
- Како надгледате пројекте?
- Како интегришете измене у сорсу? Користите ли CI/CD?
- Да ли користите "infrastructure as a code"?
- Који је ток од планирања до завршеног задатка?
- Како се припремате за опоравак од катастрофе (disaster recovery)?
- Да ли је окружење за програмере стандардизовано? Да ли је обавезно исто за све?
- Колико брзо може да се подеси окружење (минути / сати / дани)?
- Колико брзо можете да реагујете на безбедносне пропусте у коду или у зависностима?
- Да ли сви програмери имају локални админ приступ њиховим машинама?
- Кажите ми нешто о вашим техничким принципима или визији.
- Да ли имате документацију за програмере? Да ли имате посебну документацију за клијенте?
- Да ли имате документацију вишег нивоа (ER дијаграме, шему базе)
- Да ли користите статичку анализу кода?
- Како управљате интерним / екстерним артифактима?
- Како управљате зависностима?

## Тим

- Како је посао организован?
- Како типично изгледа комуникација унутар тима / између тимова?
- Да ли користите неке алате за организацију пројеката? Какво је ваше искуство са њима?
- Како разрешавате разлике у мишљењима?
- Ко поставља приоритете / распоред?
- Шта се дешава након отпора у одговору? ("ово не може да се заврши у предвиђеном року")
- Шта се дешава ако тим не заврши на време све за релеасе?
- Који састанци се дешавају сваке недеље?
- Да ли ћу имати редовне 1-на-1 састанке са мојим менаџером?
- Који је распоред објављивања нових верзија за производ / сервис? (неколико пута недељно / континуално / постоји их више / ...)
- Шта се дешава после инцидената на продукцији? Да ли практикујете анализу без означавања кривца?
- Који су текући изазови у тиму?
- Како пратите напредак?
- Како се постављају очекивања и циљеви? Ко их поставља?
- Како радите code review?
- Како изгледа уобичајени спринт у тиму?
- Како одржавате равнотежу између техничких и пословних циљева?
- Како делите знање?
- Која је величина тимова?

## Потенцијални сарадници

- Од кога програмери уче?
- Шта вам се највише свиђа на послу?
- Шта вам се најмање свиђа?
- Шта бисте променили да можете?
- Колико дуго је ту "најстарији" члан тима (онај који је најдуже ту)?
- Ако је мали тим, да ли сте имали искуства са неком конфликтном личношћу? Како сте решили то?

## Фирма

- Зашто запошљавате нове људе? (раст / нови производ / неки људи су отишли / ...)
- Да ли имате буџет за конференције или путовања? Која су правила коришћења тог буџета?
- Како изгледа унапређење? Како саопштавате захтеве или очекивања за то?
- Како изгледа performance review?
- Да ли имате одвојени технички и менаџерски "пут"?
- Да ли постоје ресурси за учење, на пр. еКњиге или претплата на онлине курсеве?
- Да ли постоји буџет за сертификате?
- У којој фази је фирма (рана фаза тј. налажење правца којим ће се ићи / развијање нових могућности / одржавање / ...)
- Да ли смем да учествујем у FOSS пројектима? Да ли ми је потребно одобрење за то?
- Да ли морам да потишем уговор о забрани конкуренције или NDA?
- Где видите фирму за 5 или 10 година?
- Шта "чист код" (clean code) значи за већину програмера овде?
- Када сте последњи пут приметили да неко напредује овде и на који начин?
- Шта значи успех овде? Како мерите успех?
- Да ли постоје спортске активности? Да ли постоји team building?
- Да ли организујете хакатоне?
- Да ли фирма подржава open-source пројекте?
- Које догађаје тим/фирма огранизује? Да ли их неко посећује?
- Зашто је фирма одлучила да ангажује некога са стране уместо да унапреди једног од постојећих запослених?

## Друштвена питања

- Који је поглед на диверзификовано запошљавање?
- Које су празнине у компанијској култури? (и каква је култура у фирми?)
- Како изгледа равнотежа између посла и приватног живота?
- Који је став фирме о климатским променама?

## Сукоби

- Како се разрешавају разлике у мишљењима?
- Шта се дешава након отпора у одговору? ("ово не може да се заврши у предвиђеном року")
- Шта се дешава када је тим под притиском и обавеже се на посао преко сопственог капацитета?
- Уколико неко спозна могућа побољшања у процесима / технологији / итд., шта се дешава?
- Ако постоји размимоилажење у очекивањима управе и перформанси програмера / тима, шта се дешава?
- Да ли можете да ми кажете како се фирма изборила у некој токсичној ситуацији?

## Пословање

- Да ли сте профитабилни?
- Ако нисте, колико дуго фирма може да преживи?
- Одакле потиче финансирање и ко има највећи утицај на смер у коме фирма иде?
- Како зарађујете новац?
- Шта вас спречава да зарадите више новца?
- Који је план раста фирме следеће године? А следећих пет година?
- Које велике изазове предвиђате?
- Која је ваша компетитивна предност?

## Рад на даљину

- Који је однос радника на даљину и радника из канцеларије?
- Да ли фирма обезбеђује хардвер? Колико често га обнавља?
- Какав је став фирме о [понеси свој уређај](https://en.wikipedia.org/wiki/Bring_your_own_device) принципу? Да ли већ постоји став или политика по том питању?
- Да ли је могуће да купим додатни намештај преко фирме? Да ли постоји буџет?
- Да ли постоји буџет за co-working простор или за приступ интернету?
- Колико често морам да долазим у канцеларију?
- Да ли су канцеларије опремљене за видео позиве?

## Тлоцрт зграде

- Какав је тлоцрт просторија? (отворени простор / боксови / нормалне канцеларије)
- Да ли се близу мог тима налазе подршка / маркетинг / други тим који већину времена проводи у разговорима?

## Све и свашта

- Који је најбољи а који најгори аспект у раду на овој позицији / у овом тиму / фирми?
- Зашто сте одабрали да радите за ову фирму?
- Шта вас држи у фирми?

## Компензација ван плате

- Ако имате бонусе како се одређују?
- Ако имате бонусе, који је уобичајени проценат током претходних неколико година?
- Да ли имате приватне пензије? Ако запослени уплаћује у приватни пензиони фонд, да ли фирма дотира неки износ?
- Да ли имате приватно здравствено осигурање? Када могу да почнем да га користим?
- Да ли плаћате за пресељење?

## Слободни дани

- Колико слободних дана нудите?
- Да ли су одсуство због болести и одмор одвојени? [Н.Б. у Србији ово питање вероватно нема смисла]
- Да ли могу да "одем у минус" са слободним данима?
- Колико слободних дана могу да пренесем у наредну годину?
- Какав је став или политика фирме о родитељском одсуству?
- Какав је став или политика фирме о неплаћеном одсуству?
- Какав је став или политика фирме о дугорочном неплаћеном одсуству (сабатикал)?

## Други ресурси

Пронађи инспирацију за још питања на следећим линковима на енглеском језику:

  - [The Joel Test: 12 Steps to Better Code](https://www.joelonsoftware.com/2000/08/09/the-joel-test-12-steps-to-better-code/) аутор Џоел Сполски (Joel Spolsky)
  - [Questions I'm asking in interviews](https://jvns.ca/blog/2013/12/30/questions-im-asking-in-interviews/) аутор Џулија Еванс (Julia Evans)
  - [Curated list of salary negotiation advices](https://github.com/petermekhaeil/salary-negotiating) аутор Питер Мекхејл (Peter Mekhaeil)

## Лиценца

[![Creative Commons License](https://i.creativecommons.org/l/by-sa/4.0/88x31.png)](https://creativecommons.org/licenses/by-sa/4.0/)

Овај документ је под лиценцом [Creative Commons Attribution-ShareAlike 4.0 International License](https://creativecommons.org/licenses/by-sa/4.0/).
